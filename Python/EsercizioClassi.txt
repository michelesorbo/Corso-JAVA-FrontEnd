Esercizio 1
Creare una classe Animale che abbia gli attributi “nome” e “specie”. 
Aggiungi un metodo “emetti_suono” che stampi un suono specifico per ogni specie. 
Ad esempio, se l’animale è un gatto dovrebbe stampare “Miao!”, se è un cane “Bau!”.
Creare sempre il metodo per stampare la classe come stringa

Esercizio 2
Creare una classe Impiegato che abbia gli attributi “nome”, “cognome”, “matricola” e “stipendio”.
Aggiungere un metodo “aumenta_stipendio” che aumenti lo stipendio dell’impiegato del 10% 
e il metodo __str__ che stampi tutti i dettagli dell’impiegato, 
ad esempio “Impiegato: Marco Rossi, matricola 12345, stipendio: 3000 Euro”.

Esercizio 3
Crea una classe GestoreMagazzino che gestisca un magazzino di prodotti. La classe dovrà avere i seguenti attributi:
Un dizionario “prodotti” che mappa i nomi dei prodotti ai rispettivi oggetti “Prodotto” (che descriverai in seguito)
Una variabile “costo_magazzinaggio” che indica il costo per magazzinare ogni prodotto per un mese
La classe dovrà avere i seguenti metodi:
Un metodo “aggiungi_prodotto” che aggiunga un nuovo prodotto al magazzino
Un metodo “rimuovi_prodotto” che rimuova un prodotto dal magazzino
Un metodo “calcola_costi_magazzinaggio” che calcoli i costi di magazzinaggio per tutti i prodotti presenti nel magazzino
Crea inoltre una classe Prodotto che abbia gli attributi “nome”, “prezzo” e “scorta”.